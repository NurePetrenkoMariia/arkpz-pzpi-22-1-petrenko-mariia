Харківський університет радіоелектроніки
Факультет комп'ютерних наук
Кафедра програмної інженерії



ЗВІТ
до лабораторної роботи № 1
з дисципліни
"Аналіз та рефакторинг коду"
на тему: " РОЗРОБКА VISION & SCOPE"






Виконала ст. гр ПЗПІ-22-1
Петренко Марія Олександрівна

    Перевірив
    ст. викладач кафедри ПІ
    Сокорчук Ігор Петрович






Харків 2024
 1 МЕТА
     Описати  проєкт у форматі Vision & Scope. 
   2 ЗАВДАННЯ
     Заповнити документ з описом проєкту в форматі Vision & Scope та додати його до системи контролю версій.
     3 ХІД РОБОТИ 
     Під час роботи над лабораторною роботою спочатку було створено документ Vision & Scope. Наступним кроком було заповнення пунктів: 
     1.1 - аналіз проблеми, яку вирішує програмна система;
     1.2 - аналіз аналогів;
     2.1 - опис призначення системи;
     2.2 - опис бізнес логіки системи;
     3.1 - опис функціональності серверної частини та ІоТ клієнта;
     3.2 - опис функціональності веб клієнта та мобільного клієнта;
     4.3 - опис програмних засобів та програмних інструментів, які будуть використані у проєкті.
     Опис проєкту у форматі Vision & Scope знаходиться в додатку А.
     
     
     
     
     
     
     
     
     
     
     
     
     
     ВИСНОВКИ
     Під час виконання лабораторної роботи проєкт був описаний у форматі Vision & Scope. Опис був доданий до систему контролю версій.
     
      
     
     
     
     
     
     
     
     
     
     
     
     
     
     
     
     
     
     
     
     
     
     
     
     

ДОДАТОК А
Vision and Scope Document

Vision and Scope Document
for
Програмна система для управління тваринницьким господарством
Version 1.0 approved
Prepared by Mariia Petrenko
Kharkiv National University of Radio Electronics
11.10.24









Table of Contents (Зміст)

Table of Contents (Зміст)	5
Revision History (Історія версій)	5
1.	Business Requirements (Бізнес-вимоги)	6
1.1.	Background (Передумови) 	6
1.2.	Business Opportunity (Бізнес-можливості)	6
2.	Vision of the Solution (Концепція рішення)	8
2.1.	Vision Statement (Окреслення концепції)	8
2.2.	Major Features (Головна функціональність)	9
3.	Scope and Limitations (Рамки та обмеження)	9
3.1.	Scope of Initial Release (Рамки первинного випуску)	 9
3.2.	Scope of Subsequent Releases (Рамки наступних випусків)	10
4.	Business Context (Бізнес-контекст)	10
4.3.	Operating Environment (Робоче середовище)	10




Revision History (Історія версій)


Name (Назва)
Date (Дата)
Reason For Changes (Причина для змін)
Version (Версія)



















1.  Business Requirements (Бізнес-вимоги)
1.1  Background (Передумови)
     Тваринництво – галузь сільського господарства, яка є дуже важливою для кожної країни та людства в цілому. Вона є критичною сферою діяльності, що не втрачає своєї актуальності, бо необхідна для промисловості та харчування. З тих же самих причин тваринництво вважається одним з найприбутковіших видів підприємницької діяльності. Часто вона є показником рівня розвитку господарства і економіки країни. 
     На підприємстві, що спеціалізується на тваринництві, працюють багато різних людей та протікає велика кількість процесів, якими треба керувати та за якими потрібно слідкувати. 
     Ідеєю розробки продукту є створення програмної системи, для керування та ведення обліку тварин на фермі. Метою створення продукту є підвищення ефективності керування працівниками підприємства та їх завданнями, пришвидшення та полегшення роботи з обліку худоби та корму, допомога з моніторингом кількості їжі тварин. 
 1.2 Business Opportunity (Бізнес-можливості)
     Першим аналогом цієї програмної системи є неавтоматизоване керування підприємством. Тобто всі процеси виконуються вручну за допомогою робітників. Наприклад: облік худоби ведеться за допомогою зошита та ручки або за допомогою якогось табличного редактора; після виконання завдання робітники кожного разу йдуть до керівника та просять наступне завдання; відстежування кількості корму також здійснюється без допомоги електроніки, шляхом постійних перевірок годівниць для тварин. 
     Такий приклад роботи підприємства не є ефективним. На виконання простих завдань робітники можуть витрачати велику кількість часу через відсутність автоматизації. Витрачаються зайві ресурси, бо потрібно залучати більшу кількість людей для роботи на фермі, зменшується продуктивність підприємства, що негативно впливає на його розвиток та функціонування в цілому. Для збереження грошей, часу та сил і потрібна програмна система.
     Завдяки програмному продукту керувати фермою стане набагато легше та швидше. Відстежувати кількість корму будуть спеціальні датчики і відповідальній людині не треба буде постійно перевіряти годівниці.  Розподілити завдання між працівниками можна буде навіть віддалено, використовуючи лише комп’ютер чи ноутбук. Вся необхідна інформація буде знаходитися в одному місці, що зменшить кількість часу, який був потрібен на пошук потрібних даних без автоматизації. 
     Іншим аналогом є програмний продукт “AgriERP”, що охоплює широкий спектр завдань, таких як фінансовий менеджмент, управління худобою, інвентарем, а також функції для управління врожаями. Основні функції включають моніторинг здоров'я худоби, управління годуванням та інструменти для відстеження витрат та доходів. 
     Перевагами програмного продукту, що розробляється,  над згаданим вище є: відстеження кількості корму через інтеграцію з розумними пристроями, що забезпечує автоматизацію процесу та підвищення ефективності роботи підприємства; орієнтованість на підприємства, що займаються тільки тваринництвом, для маленьких ферм велика кількість функцій як у “AgriERP” буде зайвою; наявність мобільного додатку для робітників для відмітки виконання завдання.
     Для монетизації програмний продукт може використовувати модель платної підписки. Користувачам можна запропонувати декілька щорічних або щомісячних тарифних планів. Наприклад, тарифний план №1 з функціями: відслідковування кількості корму у тварин, обліку поголів’я худоби. І тарифний план №2, де до функцій з плану №1 додається можливість створювати списки завдань для робітників, і мобільний додаток, де робітники зможуть отримувати ці завдання та відмічати їх виконання. Оскільки оплата буде здійснюватися кожного місяця або кожного року, продукт постійно буде приносити дохід.
     Програмний продукт орієнтується на ринок сільського господарства, а саме: на сегмент тваринництва. Ринок є перспективним, тому що попит на продукти тваринного походження є завжди. Вони використовуються в харчовій, текстильній, косметичній, фармацевтичній промисловостях. Для полегшення управління ресурсами та економії часу і зростає попит на автоматизацію процесів, що протікають на фермах. Саме тому використання програмних систем в цій галузі для сталого розвитку є необхідним.
2. Vision of the Solution (Концепція рішення)
2.1 Vision Statement (Окреслення концепції)
     Головною ціллю створення цієї програмної системи є допомога адміністраторам чи власникам управляти підприємствами, які займаються тваринництвом. Система надасть фермерам можливість здійснювати відслідковування процесів годування тварин за допомогою розумних пристроїв. Також вона також спрощує управління завданнями та покращує комунікацію між власниками ферм та робітниками, пришвидшуючи щоденні операції та забезпечуючи прозорість і підзвітність. Впровадження цієї програмної системи також допоможе вести облік поголів'я тварин та контролювати запаси кормів. Це дозволить фермерам точно оцінювати потреби у кормах і планувати закупівлі, уникаючи як дефіциту, так і перевитрат. Зручні інструменти для обліку сприятимуть ефективному управлінню ресурсами, допомагаючи фермерам краще розподіляти витрати.
     Система орієнтована на різноманітні категорії користувачів — від невеликих ферм до великих підприємств. Для власників невеликих ферм це рішення допоможе зменшити трудові витрати та пришвидшити виконання рутинних завдань. Для великих господарств це забезпечить автоматизоване управління складними процесами, допоможе підтримувати високі стандарти ефективності та продуктивності. 
     
     
2.2 Major Features (Головна функціональність)
     Для адміністраторів/власників підприємства (Major Features for Administators): 
     MFfA-1: Ведення обліку худоби;
     MFfA-2: Додавання робітників;
     MFfA-3: Розподілення завдань між робітниками підприємства;
     MFfA-4: Отримання даних про кількість корму в годівницях тварин;
     MFfA-5: Додавання нових завдань.
     Для робітників (Major Features for Workers):
     MFfW-1: Отримання завдань, які потрібно виконати;
     MFfW-2: Відмічання виконання завдання.
3. Scope and Limitations (Рамки та обмеження)
3.1.	Scope of Initial Release (Рамки первинного випуску)
     У першому випуску програмного продукту будуть реалізовані серверна та ІоТ частини. 
     Функції для серверної частини: 
     SoIR-1: Реєстрація та вхід в систему;
     SoIR-2: Можливість створення адміністраторами завдань для робітників;
     SoIR-3: Можливість додавання, редагування та видалення адміністраторами нових робітників;
     SoIR-4: Відслідковування адміністраторами статусу завдання;
     SoIR-5: Можливість створення завдання адміністраторами;
     SoIR-6: Можливість додавання, редагування та видалення інформації про тварину; 
     SoIR-7: Прийом та обробка даних з датчиків;
     SoIR-8: Надсилання повідомлення-попередження, якщо кількість корму в годівниці нижча вказаної;
     SoIR-9: Підтримка української та англійської мов;
     SoIR-10: Локалізація одиниць виміру;
     SoIR-11: Можливість додавати нових адміністраторів;
     Функції для ІоТ частини:
     SoIR-12: Вимірювання рівня корму;
     SoIR-13: Передача виміряних даних на сервер.
3.2.	Scope of Subsequent Releases (Рамки наступних випусків)
     Функції для веб-частини: 
     SoSR-1: Відображення інформації про тварин;
     SoSR-2: Можливість встановлення найменшого значення корму, для надсилання сповіщень; 
     SoSR-3: Відображення списків роботи для робітників підприємства;
     SoSR-4: Отримання повідомлення про нестачу корму;
     SoSR-5: Можливість реєстрації та входу в обліковий запис;
     SoSR-6: Додавання, редагування, видалення інформації про тварин;
     SoSR-7: Додавання, редагування, видалення інформації про робітників;
     SoSR-8: Додавання, редагування, видалення завдань для кожного робітника;
     SoSR-9: Сортування завдань по даті, до якої треба зробити завдання; 
     SoSR-10: Фільтрація завдань по їх статусу;
     SoSR-11: Додавання, редагування, видалення адміністраторів;
     Функції для мобільного додатку:
     SoSR-12: Вхід робітників до свого облікового запису;
     SoSR-13: Відображення завдань, які потрібно виконати;
     SoSR-14: Відмічання зроблених завдань, як виконаних;
4. Business Context (Бізнес-контекст)
4.3 Operating Environment (Робоче середовище)
     Користувачі програмного продукту можуть знаходитися в різних часових поясах, але робітники одного підприємства будуть розташовані поряд один з одним. Система орієнтована на користувачів з різних країн, тому вона буде доступна двома мовами: українською та англійською.
     Програмна система повинна бути доступна постійно, тому що, хоча і більшість роботи буде відбуватися вдень, користувачі можуть бути з різних часових поясів, і тому, коли в однієї групи користувачів буде ніч, у інших буде день.
     Постійний доступ до системи має вирішальне значення для функціонування бізнесу, тому що саме він забезпечить ефективне та зручне управління підприємством.
     Ця програмна система буде складатися з 4 частин: серверна частина, ІоТ – частина, веб-частина та мобільний застосунок. Для розробки будуть використані різноманітні сучасні технології. Для зберігання даних буде використана система керування базами даних MS SQL Server, а для роботи з даними — Entity Framework. Серверна частина системи буде реалізована за допомогою ASP.NET Core Web API. ІоТ клієнт – за допомогою Arduino. Мобільний застосунок буде розроблений з використанням мови програмування Kotlin. А для веб-частини буде використовуватися React.js. 

      11
      
      
